[ainn]
伊想欲偝阿媽去予醫生看。
I siūnn-beh āinn a-má khì hōo-i-sing-khuànn.

[annh]
有的人annh這个家庭無法度生活矣乎，繳袂起學費矣乎，啊結果政府你開遐爾濟錢。
Ū-ê lâng--annh tsit ê ka-tîng bô-huat-tōo sing-ua̍h--ah--honnh, kiáu bē  khí ha̍k-huì--ah--honnh, ah kiat-kó tsìng-hú lí khai hiah-nī tsē tsînn.

[aunn]
狗仔àunn-àunn叫。
Káu-á àunn-àunn kiò.

[bauh]
利頭攏予控制通路的菜蟲貿貿去。
Lī-thâu lóng hōo khòng-tsè thong-lōo ê tshài-thâng ba̍uh-ba̍uh--khì.

[bau]
咱拚命作穡，好空煞𪜶咧卯？
Lán piànn-miā tsoh-sit, hó-khang suah in teh báu?

[biat]
阿扁仔hông拘押，主要是防止串供佮掩滅證據。
A-pínn--á hông khu-ah, tsú-iàu sī hông-tsí tshuàn-king kah iám-bia̍t tsìng-kì.

[bik]
趙光明做財神菩薩，林默仔姊做天上聖母。
Tiō Kong-bîng tsò tsâi-sîn phôo-sat, Lîm Bi̍k-á-tsé tsò Thian-siōng Sìng-bú.

[biu]
這也是審判司應該辦的罪，因為我按呢是背謬佇頂面的上帝。
Tse iā-sī sím-phuànn-si ing-kai pān ê tsuē, in-uī guá án-ne sī puē-biū tī tíng-bīn ê siōng-tè.

[boh]
莫得好色邪淫，莫得相爭怨妒。
Bo̍h tit hònn-sik siâ-îm, bo̍h tit sann-tsinn uàn-tòo.

[buaih]
我講buaih就buaih啦。
Guá kóng buaih tō buaih--lah.

[buai]
我一屑仔都bua̋i相信遮的出題委員的操守。
Guá tsi̍t-sut-á to buài siong-sìn tsiah-ê tshut-tê uí-uân ê tshau-siú.

[bua]
提著雕刻刀，一刀一刀雕刻慢慢磨光。
The̍h-tio̍h tiau-khik to, tsi̍t-to tsi̍t-to tiau-khik bān-bān buâ-kng.

[bueh]
查某囡仔想欲捾水沃花。
Tsa-bóo-gín-á siūnn-bueh kuānn-tsuí ak-hue.

一雙襪仔。
Tsi̍t siang bue̍h-á.

伊講欲。
I kóng bueh.

[bui]
我的目睭猶沙微沙微，未洗面就趕緊去急拜訪。
Guá ê ba̍k-tsiu iáu sa-bui-sa-bui, buē sé-bīn tō kuánn-kín khì kip pài-hóng.

[ennh]
咱遮爾靠俗，毋才直接叫你ennh，今莫受氣啦。
Lán tsiah-nī khò-sio̍k, m̄-tsiah ti̍t-tsiap kiò lí--ennh, tann mài siūnn-khì--lah.

[gah]
聽你咧講bàng-gah話。
Thiann lí teh kóng bàng-gah uē.

[gang]
阿姑佮姑丈看一下愣愣。
A-koo kah koo-tiūnn khuànn tsi̍t-ē gāng-gāng.

[gat]
Gat-lá油閣叫做番仔油，是較早散兇人暝時點火照光的油料。
Gat-lá iû koh kiò-tsò huan-á-iû, sī khah-tsá sàn-hiong-lâng mê-sî tiám-hué tsiò-kng ê iû-liāu. 

一支闊喙的玻璃藥水罐仔，罐喙橐一kâi會當穿棉紗帶的燈芯座，gat-lá油添滇，就會使得點火炤光。
Tsi̍t ki khuah-tshuì ê po-lê io̍h-tsuí kuàn-á, kuàn-tshuì lop tsi̍t kâi ē-tàng tshng mî-se tài ê ting-sim tsō, gat-lá-iû thiam tīnn, tō ē-sái-tit tiám-hué tshiō-kng.

[giak]
一支嘴，若破雞筅咧，不時gia̍k-gia̍k叫，一日食飽，就是佮厝邊坐，講新婦不孝，囝不孝。
Tsi̍t ki tshuì, ná phuà-ke-tshíng--leh, put-sî gia̍k-gia̍k-kiò, tsi̍t ji̍t tsia̍h-pá, tsiū-sī kah tshù-pinn tsē, kóng sim-pū put-hàu, kiánn put-hàu.

[giat]
講一句無輸贏的，惡妻孽子無可治。
Kóng tsi̍t kù bô su-iânn--ê, ok-tshe gia̍t-tsú bû khó tī.

[gih]
砌（gih）磚仔師傅buē是𠢕，下面彼个小工才是厲害。一塊磚、一𣁳紅毛塗，攏送準準。
Gih tsng-á sai-hū buē sī gâu, ē-bīn hit ê sió-kang tsiah-sī lī-hāi. Tsi̍t tè tsng, tsi̍t khat âng-mn̂g-thôo, lóng sàng-tsún-tsún.

[gioh]
和序細講咱家己的話都會礙虐。
Hām sî-sè kóng lán ka-tī ê uē to ē gāi-gio̍h.

[giong]
廟寺佮信仰有箍倚社區的功用。
Biō-sī kah sìn-gióng ū khoo-uá siā-khu ê kong-iōng.

[gio]
每桌攏有十路菜色，包含出名的虱目魚五柳居、炊粉蟯蒜頭、煠白醋蝦仔等等。
Muí toh lóng ū tsa̍p-lōo tshài-sik, pau-hâm tshut-miâ ê sat-ba̍k-hî ngóo-liú-ki, tshue hún-giô suàn-thâu, sa̍h pe̍h-tshòo hê-á tíng-tíng.

[gip]
看起來情況岌岌可危。
Khuànn--khí-lâi tsîng-hóng gi̍p-gi̍p-khó-guî.

[giuh]
萬物齊起，足濟民眾生活散giuh-giuh。
Bān-bu̍t-tsiâu-khí, tsiok tsē bîn-tsiòng sing-ua̍h sàn-giuh-giuh.

[gok]
好心的鱷魚先生！你是佇世間第一好心的鱷魚。
Hó-sim ê go̍k-hî sian-sinn! Lí sī tī sè-kan tē-it hó-sim ê go̍k-hî.

[gooh]
下晡去大湖挽i-tshí-gooh，欲暗仔去泰安洗溫泉，連遊覽車錢算在內，極加才九百箍niâ，真正是有食閣有掠！
Ē-poo khì Tuā-ôo bán i-tshí-gooh, beh-àm-á khì Thài-an sé un-tsuânn,  liân iû-lám-tshia-tsînn sǹg tsāi-lāi, ki̍k-ke tsiah káu-pah-khoo niâ,  tsin-tsiànn sī ū tsia̍h koh ū lia̍h!

[gue]
員外隨時轉面色：「我無佮你咧唱曲，話講出喙就是話。」
Guân-guē suî-sî tńg bīn-sik, "guá bô kah lí teh tshiùnn-khik, uē kóng tshut-tshuì tō sī uē."

[gut]
伊只有怨嘆宋的愛gut醋閣喙袂甜，雖然愛伊，毋過是共伊當做查某囝按呢疼惜。
I tsí-ū uàn-thàn Sòng--ê ài gut-tshòo koh tshuì bē tinn, sui-jiân ài--i, m̄-koh sī kā i tòng-tsò tsa-bóo-kiánn án-ne thiànn-sioh.

[haunnh]
你彼芋仔應當是棉棉鬆鬆，哪會食著澩澩？
Lí he ōo-á ing-tong sī mî-mî sang-sang, ná-ē tsia̍h-tio̍h ha̍unnh-ha̍unnh?

[haunn]
彼个阿兄蓋hàunn跋筊。
Hit ê a-hiann kài hàunn pua̍h-kiáu.

[hiauh]
路頂無細膩去踢著石仔，伊的跤指甲紲藃起來。
Lōo-tíng bô-sè-jī khì that-tio̍h tsio̍h-á, i ê kha-tsńg-kah suà hiauh--khí-lâi.

[hih]
講話著正經，毋通hih-hih笑。
講話tio̍h tsìng-king, m̄-thang hih-hih-tshiò.

[hinnh]
猶有濟濟小細的教會佇這个問題咧hinnh-hinnh呻。
Iáu-ū tsē-tsē sió-sè ê kàu-huē tī tsit ê būn-tê teh hinnh-hinnh-tshan.

[hinn]
Hainnh，囡仔人有耳無喙，毋好烏白問。
Hainnh, gín-á-lâng ū-hīnn-bô-tshuì, m̄-hó oo-pe̍h mn̄g.

[hin]
這款藥仔主要用佇治羊眩。
Tsit khuán io̍h-á tsú-iàu iōng tī tī iûnn-hîn.

[hiok]
川旭坐位七十九年。
Tshuan-hiok tsē-uī tshit-tsa̍p-káu nî.

[hionn-免]
[hiooh]
我共伊講 :「你是看著魔神仔--hiooh？」
Guá kā i kóng,"lí sī khuànn-tio̍h môo-sîn-á--hiooh?"

[hiuh]
這領衫薄hiuh-hiuh。
Tsit niá sann po̍h-hiuh-hiuh.

[hiunnh]
若喘氣會hiu̍nnh，當然是痚呴。
Nā tshuán-khuì ē hiu̍nnh, tong-liân sī he-ku.

[hmh]
噷噷食三碗公半。
Hm̍h-hm̍h tsia̍h sann uánn kong puànn.

[hm]
俗語講媒人喙，糊瘰瘰。
Sio̍k-gí kóng hm̂-lâng-tshuì, hôo-luì-luì.

[hoh]
牌仔進前𫞼佇鶴岡口路邊，因為迴轉道工程猶佇咧施工，予人徙一邊。
Pâi-á tsìn-tsîng tshāi tī Ho̍h-kong-kháu lōo-pinn, in-uī huê-tńg-tō kang-tîng iáu tī-leh si-kang, hōo lâng suá tsi̍t-pinn.

[hom]
這隻狗仔叫汪汪，伊真𠢕顧家。                                    
Tsit tsiah káu-á kiò Hóm-hóm, i tsin gâu kòo-ke.

[hop]
伊用最後的氣力欲來倒欱。
I iōng tsuè-āu ê khuì-la̍t beh-lâi tò-hop.

[huainnh]
跤步嘛綴咧重huainnh-huainnh。
Kha-pōo mā tuè-leh tāng-huainnh-huainnh.

[huannh-無句]

[huenn]
鼻異鄉的酸楚，心掠坦橫放予粗，總會有彼工，將你抱入我的夢。
Phīnn ī-hiong ê sng-tshó, sim lia̍h-thán-huênn pàng hōo tshoo, tsóng ē ū hit kang, tsiong lí phō ji̍p guá ê bāng.

[huih]
你手䘼撆--起來，順紲共你磅血壓。（*原文是寫le̍k--起來，m̄-koh我揣無這个動詞）
Lí tshiú-ńg pih--khí-lâi, sūn-suà kā lí pōng huih-ap.


[hut]
若是走江湖的掛咧，就是通鼓。若是乞食掛咧，就是唪鼓（phiāng-kóo）。這是「仝款無仝師傅」，乞食毋是好名，唪鼓嘛毋是好聲，絕對毋通拂毋著去。
Ná-sī tsáu-kang-ôo ê kuà--leh, tō sī thong-kóo. Ná-sī khit-tsia̍h kuà leh, tō sī phiāng-kóo. Tse sī "kāng-khuán bô-kâng sai-hū", khit-tsia̍h m̄ sī hó miâ, phiāng-kóo mā m̄ sī hó siann, tsua̍t-tuì m̄-thang hut m̄-tio̍h--khì.

[iap]
昨日前往臺灣文學之父葉石濤的靈堂跪拜。
Tso̍h-ji̍t tsiân-óng Tâi-uân bûn-ha̍k tsi hū Ia̍p Tsio̍h-tô ê lîng-tn̂g kuī-pài.

[iaunn]
貓仔真古錐一直喓喓叫。
Niau-á tsin kóo-tsui it-ti̍t iaunn-iaunn kiò.

[ih]
寫「甲伊物」，欲叫人唸「kah i bo̍h」，毋但是咱現代台語人僫讀，連提會文堂版來改的編者嘛花花，這種用字法傷過ih-uat，實在不可取。
Siá "kah i mi̍h", beh kiò lâng liām "kah i bo̍h", m̄-nā sī lán hiān-tāi Tâi-gí lâng oh tha̍k, liân the̍h ē bûn tông pán lâi kái ê pian tsiá mā hue-hue，Tsit tsióng iōng-jī-huat siunn-kuè ih-uat, si̍t-tsāi put-khó tshú.

[innh]
喙內咧i̍nnh-i̍nnh哼哼呻。
Tshuì-lāi teh i̍nnh-i̍nnh hainn-hainn-tshan.

[ionn-臺南腔免]

[ip]
林長老出來，逐家ip（揖）禮，就分賓主坐落。
Lîm tiúnn-ló tshut-lâi liáu-āu, ta̍k-ke ip-lé, tō hun pin tsú tsē--lo̍h.

[jiam]
接咧是感染的年歲，美國的感染者攏以少年人佔多數。
Tsiap--leh sī kám-jiám ê nî-huè, Bí-kok ê kám-jiám-tsiá lóng í siàu-liân-lâng tsiàm-to-sòo.

[jiap]
一个錢拍廿四个結。
Tsi̍t ê tsînn phah jia̍p-sì ê kat.

[jik]
開始佮死神走相逐。
Khai-sí kah sí-sîn tsáu-sio-jik.

[jing]
嫂仔jîng-jiân（仍然）逐日寫拄好的聖經句，共囥佇丈夫欲紮的揹仔內。
Só--á jîng-jiân ta̍k-ji̍t siá tú-hó ê sìng-king kù, kā khǹg tī tiōng-hu beh tsah ê phāinn-á lāi.

[jinn]
有一日𪜶兜拍毋見驢，𪜶老爸叫伊去揣，無拍算佇路中拄著Sat-bó-jínn。
Ū-tsi̍t-ji̍t in tau phah-m̄-kiàn lû, in lāu-pē kiò i khì tshuē, bô-phah-sǹg tī lōo-tiong tú-tio̍h Sat-bó-jínn.

[jioh]
名車的防賊系統敢講遮爾jio̍h（弱）毋？
Miâ-tshia ê hông-tsha̍t-hē-thóng kám-kóng tsiah-ní jio̍h--m̄?

[jiong]
搵醬是簡單的醋加蒜茸。
Ùn-tsiùnn sī kán-tan ê peh-tshò ka suàn-jiông.

[jiu]
竟然使用柔道、擒拿術共這位檳榔西施過肩摔。
Kíng-jiân sú-iōng jiû-tō, khîm-ná-su̍t kā tsit uī pin-nn̂g-se-si kuè-king-siak.

[jue]
今仔个工課，是欲共金寶螺（福壽螺）的卵挼予死。
Tann-á ê khang-khuè, sī beh kā kim-pó-lê (hok-siū-lê) ê nn̄g juê hōo sí.

[juh]
Jà-juh的根是佇非洲。這个音樂的節奏佮伊的精神就是早期奴隸保留落來的傳統。
Jà-juh ê kin sī tī Hui-tsiu. Tsit ê im-ga̍k ê tsiat-tsàu kah i ê tsing-sîn tō sī tsá-kî lôo-lē pó-liû--lo̍h-lâi ê thuân-thóng.

[kainn]
總是我有聽見走到巷頭的時有喈一聲。
Tsóng--sī guá ū thiann-kìnn tsáu-kàu hāng-thâu ê sî ū kainn--tsi̍t-siann.

[kenn]
心梗窒咧發作的時，有一半會引發心律不整無張持死。
Sim-kénn-that teh huat-tsok ê sî, ū tsi̍t-puànn ē ín-huat sim-lu̍t-put-tsíng bô-tiunn-tî sí.

[khaih-無確定]
#抑無我khaih有通煮飯呢？
#Ia̍h-bô guá khaih ū-thang tsú-pn̄g--neh?

[khainn]
對伊的頭殼敱落去。
Uì i ê thâu-khak kháinn--lo̍h-khì.

[khat]
那食那看阿公𣁳一𣁳麵粉糊，現煎做麵皮。
Ná tsia̍h ná khuànn a-kong khat tsi̍t khat mī-hún kôo hiān tsian tsò mī-phuê.

[khauh]
喙脣kha̍uh-kha̍uh-hòo，就講：「我知伊毋按呢生，的確毋，的確無欲去你遐討錢。」（hòo，震顫，Embree辭典）
Tshuì-tûn kha̍uh kha̍uh hòo, tō kóng,"guá tsai i m̄ án-ni sinn, tik-khak m̄, tik-khak bô beh-khì lí hia thó-tsînn."

[khaunnh-無]

[khaunn-無]

[khennh]
伊喀規半晡攏喀無痰。
I khe̍nnh kui-puànn-poo lóng khe̍nnh bô thâm.

[khenn]
雲林縣古坑鄉圓環邊仔，就有一間三十年薑母鴨老店。
Hûn-lîm-kuān Kóo-khenn-hiong înn-khuân pinn-á tō ū tsi̍t king sann-tsa̍p-nî kiunn-bó-ah lāu-tiàm.

[khiah]
安檢空隙，假釋犯刜傷觀護人。
An-kiám khang-khiah, ká-sik-huān phut-siong kuan-hōo-jîn.

[khiak]
內行人呵咾有形威，外行的講我惡確確。
Lāi-hâng-lâng o-ló ū hîng-ui, guā-hâng--ê kóng guá ok-khia̍k-khia̍k.

[khiang]
我毋是勥跤查某，我干焦是一个戇查某人。
Guá m̄ sī khiàng-kha tsa-bóo, guá kan-tann sī tsi̍t ê gōng tsa-bóo-lâng.

[khiann-無]

[khiap]
有身八個月掠做祕結，護理科學生生嬰仔拍怯。
Ū-sin peh kòo gue̍h lia̍h-tsò pì-kiat, hōo-lí-kho ha̍k-sing senn inn-á phah-khiap.

[khiat]
中橫便道沿路坎坎坷坷，路草險惡往往行咧停咧。
Tiong-huâinn piān-tō iân-lōo khám-khám-khia̍t-khia̍t, lōo-tsháu hiám-ok óng-óng kiânn--leh thîng--leh.

[khiauh]
伊的身軀ngē-khiauh-khiauh。
I ê sin-khu ngē-khiauh-khiauh.

[khiaunnh-無]

[khim]
嫌犯毋捌貨，共六十萬箍的小提琴俗賣。
Hiâm-huān m̄ bat-huè, kā la̍k-tsa̍p-bān khoo ê sió-thê-khîm sio̍k-bē.

[khinnh-無]

[khinn]
你看梅子喔遮𠢕拑家，這馬靜惠遮捌代誌，我對陳家有交代矣啦。
Lí khuànn Muî-tsú--ooh tsiah gâu khînn-ke, tsit-má Tsīng-huī tsiah bat-tāi-tsì, guá tuì Tân--ka ū kau-tài--ah--lah.

[khio]
良藥苦口治病症。
Liông io̍h khóo khió tī pēnn-tsìng.

[khiuh]
春枝滿腹的哀怨，khiu̍h-khiu̍h顫出聲來：「若莫予阮母仔強𤆬轉去，我猶會帶戲班，我做小旦，真𠢕唱哭調仔呢。」
Tshun-ki muá-pak ê ai-uàn, khiu̍h-khiu̍h-tsùn tshut-siann--lâi, "nā mài hōo gún bú--á kiông tshuā tńg--khì, guá iáu-ē tài hì-pan, guá tsò sió-tuànn, tsin gâu tshiùnn khàu-tiāu-á--neh."

[khiunn]
後來廖瓊枝靠獨特的「苦旦哭腔」，佇歌仔戲沓沓仔拍響名號。
Āu--lâi Liāu Khîng-ki khò to̍k-ti̍k ê "khóo-tuànn khàu-khiunn", tī kua-á-hì ta̍uh-ta̍uh-á phah-hiáng miâ-hō.

[khngh]
外口是tsiâ（啥人）咧吭吭吼？
Guā-kháu sī tsiâ teh khngh-khngh-háu?

[khoh]
可憐母囝kho̍h-kho̍h等，春去秋盡不知寒。
Khó-liân bó-kiánn kho̍h-kho̍h-tán, tshun khì tshiu tsīn put ti hân.

[khonn]
人若佇伊的面頭前咧講較早“外省仔”按怎按怎可惡，隨想著阮阿公嘛是“外省仔”就恬去矣。
Lâng nā tī i ê bīn-thâu-tsîng teh kóng khah-tsá “guā-síng-á” án-nuá án-nuá khónn-ònn, suî siūnn-tio̍h guán a-kong mā sī " guā-síng-á", tō tiām--khì--ah.

[khuainnh]
拍鐵店頭家欲娶新婦真歡喜，拜託人寫門聯。伊講，共我寫“若無恁爸早時的khi̍h-kho̍k-khia̍k，哪有今仔日的la̍k-ta̍k-khua̍innh。”
Phah-thih tiàm-thâu-ke beh tshuā sin-pū tsin huann-hí, pài-thok lâng siá mn̂g-liân. I kóng, kā guá siá“nā-bô lín pâ tsá-sî ê khi̍h-kho̍k-khia̍k, ná-ū kin-á-ji̍t ê la̍k-ta̍k-khua̍innh.”

[khueh]
職缺百外个，倚兩千人搶工課。
Tsit-khueh pah-guā ê, uá nn̄g-tshing lâng tshiúnn khang-khuè.

[kiah]
木雕轉型創新，柴屐出頭天。
Bo̍k-tiau tsuán-hîng tshòng-sin, tshâ-kia̍h tshut-thâu-thinn.

[kiak]
毋過規粒星予國王彼領tshio-kiak-kiak的貂皮禮服崁了了。
M̄-koh kui-lia̍p tshinn hōo kok-ông hit niá tshio-kiak-kiak ê tiau-phuê lé-ho̍k khàm liáu-liáu.

[kiang]
拜拜毋免煩惱香煙薰kiāng-kiāng。
Pài-pài m̄-bián huân-ló hiunn-ian hun-kiāng-kiāng.

[kiauh]
這箍查某囡仔有影誠liauh-kiauh，用傱的。(公主病、活骨)
Tsit khoo tsa-bóo-gín-á ū-iánn tsiânn liauh kiauh, iōng tsông--ê.

[kih]
若已經無大灶的人家，就臨時用磚仔砌一口大烘爐，囥一坩大鼎仝款佇咧煮。
Nā í-king bô tuā-tsàu ê jîn-ke, tō lîm-sî iōng tsng-á kih tsi̍t kháu tuā hang-lôo, khǹg tsi̍t khann tuā-tiánn kāng-khuán tī-leh tsú.

[kinnh, konnh]
鼾甲ki̍nnh-ko̍nnh叫。
Huânn kah ki̍nnh-ko̍nnh kiò.

[kionn-臺南腔免]

[kit]
龍眼柴熬烏糖膏，芳ki̍t-ki̍t金黃色水，濆出圓形的波。
Lîng-gíng-tshâ gô oo-thn̂g-ko, phang-ki̍t-ki̍t kim-n̂g sik-tsuí, bùn-tshut înn-hîng ê pho.

[kiuh]
食著酸kiuh-kiuh。
Tsia̍h-tio̍h sng-kiuh-kiuh.

[kiunn]
薑母鴨用的是紅面番鴨。
Kiunn-bó-ah iōng--ê sī âng-bīn-huan-ah.

[konn]
佇活動中心鼾鼾睏，常常鼾彼款牛咧睏的聲。
Tī ua̍h-tāng-tiong-sim kônn-kônn-khùn, siông-siông kônn hit-khuán gû teh khùn-ê siann.

[kooh-無]
過Thài-lóo-kooh了後開始是平地。
Kuè Thài-lóo-kooh liáu-āu khai-sí sī pênn-tē.

[kuainnh]
上尾一齣拄著風颱，風透甲戲棚ki̍nnh-kua̍innh叫，雨愈落愈大，我想欲搝阿公來去轉，伊毋走，一直看甲煞才甘願。
Siōng-bué tsi̍t tshut tú--tio̍h hong-thai, hong thàu kah hì-pênn ki̍nnh-kua̍innh kiò, hōo lú lo̍h lú tuā, guá siūnn-beh giú a-kong lâi-khì tńg, I m̄ tsáu, it-ti̍t khuànn kah suah tsiah kam-guān。

[kuak]
斟一大碗，做3、4喙kua̍k落去。
Thîn tsi̍t tuā-uánn, tsò sann, sì tshuì kua̍k--lo̍h-khì.

[kueh]
大膽賊仔胳胴跤鋏螢幕，冗冗離開網咖。
Tuā-tánn tsha̍t-á kueh-lang-kha giap îng-bōo, liōng-liōng lī-khui bāng-ka.

[kuih]
家私頭仔佇喙空一直抐、一直刮，總是毋敢出聲，連醫生問講「會疼袂？」仝款恬恬毋出聲。
Ke-si-thâu--á tī tshuì-khang it-ti̍t lā, it-ti̍t kueh, tsóng--sī m̄-kánn tshut-siann, liân i-sing mn̄g kóng, "ē thiànn--bē?" kāng-khuán tiām-tiām m̄ tshut-siann.

[kuinn]
電梯門關倚來。
Tiān-thui mn̂g kuinn uá--lâi.

[lauh]
石滑滑不時交落。
Tsio̍h ku̍t-ku̍t put-sî ka-la̍uh.

[liak]
一時聽見佇地下室親像有人拖鐵鍊咧行佇酒桶頂lia̍k-lia̍k叫。
Tsi̍t-sî thiann-kìnn tī tē-hā-sik tshin-tshiūnn ū lâng thua thih-liān teh kiânn tī tsiú-tháng-tíng lia̍k-lia̍k-kiò.

[lia]
我毋是刁工欲惹阿母受氣。
Guá m̄-sī thiau-kang beh liá a-bú siūnn-khì.

[liauh]
到遮天欲絕我的性命liauh。（[了]，臺日）
Kàu tsia thinn beh tsua̍t guá ê sènn-miā liauh.

[liooh]
目色鈍閣略仔挩窗liooh。
Ba̍k-sik tūn koh lio̍h-á thuah-thang liooh.

[lio]
對食的雞肉、魚肉、米，到用的衛生紙、尿苴仔、衫褲，毋管是二手的抑是全新的，價數真俗。
Tuì tsia̍h ê ke-bah, hî-bah, bí, kàu īng ê uē-sing-tsuá, liō-tsū-á, sann-khòo, m̄-kuán sī jī-tshiú--ê ia̍h-sī tsuân-sin--ê, kè-siàu tsin-sio̍k.

[liuh]
伊liu̍h-liu̍h-á越頭看我。（略略仔，甘字典）
I liu̍h-liu̍h-á ua̍t-thâu khuànn--guá.

[lom]
小人魚這馬到樹林內lòm塗的所在，遐的中央有一棟厝，彼是用反船淹死的人骨頭所起的。（[lòm土]泥濘ê土。台日）
Sió jîn hî tsit-má kàu tshiū-nâ-lāi ê lòm-thôo ê sóo-tsāi, hia ê tiong-ng ū tsi̍t tòng tshù, He sī iōng píng-tsûn im--sí ê lâng-kut-thâu sóo khí--ê.

[lop]
定定lop去田底落去。（陷 ,凹 ,踏 ,低窪	Maryknoll）
Tiānn-tiānn lop khì tshân té lo̍h-khì.

[luat]
算講這揀頭對是一項優勝劣敗的競爭。
Sǹg-kóng tse kíng thâu-tuì tse isī tsi̍t hāng iu-sìng lua̍t-pāi ê kìng-tsing.

[mauh]
生態環境破壞甲糜糜卯卯。
Sing-thài-khuân-kíng phò-huāi kah mi-mi-mauh-mauh.

[miau]
利用伊的歌聲佮絃仔美妙的旋律，共平安和幸福傳達出去。
Lī-iōng i ê kua-siann kah hiân-á bí-miāu ê suân-lu̍t, hā pîng-an ham hīng-hok thuân-ta̍t--tshut-khì.

[mngh]
物件捾予好喔！
Mn̍gh-kiānn kuānn hōo hó--ooh!

[moh]
因為彼个青年自細捌染著腦 mo̍h 炎，真危險閣好起來，身體無勇。
In-uī hit ê tshing-liân tsū-sè bat jiám-tio̍h náu-mo̍h-iām, tsin guî-hiám koh hó--khí-lâi, sin-thé bô ióng.

[muai]
雙跤踏著水池下跤路糊糜。
Siang-kha ta̍h-tio̍h tsuí-tî ē-kha lōo-kôo-muâi.

[nah]
尻川鬥爍爁。
Kha-tshuinn tàu sih-nah.

[naih]
袂堪得按呢激氣，老師的手垂落來，胸坎浮咧naih咧。
Bē-kham-tit án-ni kik-khì, lāu-su ê tshiú suî--lo̍h-lâi, hing-khám phû--leh naih--leh.

[nauh]
字喃的發展佮臺灣的歌仔冊的臺語漢字用字的方法類似。
jī-nauh ê huat-tián kah Tâi-uân ê kua-á-tsheh ê Tâi-gí hàn-jī iōng-jī ê hong-huat luī-sū.

[ngai]
我有寡無爽快佮礙虐。
Guá ū kuá bô-sóng-khuài kah ngāi-gio̍h.

[ngauh]
欲嫁著趁鮮,18-22歲最當時。毋免傷𠢕揀，豬仔過槽芳，到時袂落nga̍uh你就知代。([落nga̍uh]	親睦；和睦。台日)
Beh kè tio̍h thàn tshinn, tsa̍p-peh kàu jī-tsa̍p-jī huè tsuè tong-sî. M̄-bián siunn gâu kíng, ti-á kuè tsô phang, kàu-sî bē lo̍h-nga̍uh lí tō tsai tāi.

[ngau]
漚梨仔假蘋果，樹薯假做蓮藕粉販賣。
Àu lâi-á ké phōng-kó, tshiū-tsî ké-tsò liân-ngāu-hún huàn-bē.

[ngeh]
動物保護法規定禁止使用掠獸夾。
Tōng-bu̍t pó-hōo huat kui-tīng kìm-tsí sú-iōng lia̍h-siù-ngeh.

[ngh]
順仔inn-inn-n̍gh-n̍gh講袂出喙。
Sūn--á inn-inn-n̍gh-n̍gh kóng bē tshut tshuì.

[ngiah]
聽著老師一開喙攏是台語，甚至點𪜶的名嘛用台語，大部份學生攏感覺真gông-ngia̍h。大概經過半學期，就漸漸會當接受這个無奈的現實。（[昂愕]	惘然；驚一跳soah m̄知beh按怎才好。台日）
Thiann-tio̍h lāu-su tsi̍t-khui-tshuì lóng sī Tâi-gí, sīm-tsì tiám in ê miâ mā īng Tâi-gí, tuā-pōo-hūn ha̍k-sing lóng kám-kak tsin gông-ngia̍h. Tāi-khài king-kuè puànn ha̍k-kî, tō tsiām-tsiām ē-tàng tsiap-siū tsit ê bô-nāi ê hiān-si̍t.

[ngia]
「謝鹽祭」按良工佮新厝仔社區民眾，對卿雲廟迎請李府王爺，前往鹽埕起頭鼓。
"Siā-iâm-tsè" àn liông-kang kah Sin-tshù-á siā-khu bîn-tsiòng, tuì Khing-hûn-biō ngiâ-tshiánn Lí-hú-ông-iâ, tsiân-óng Iâm-tiânn khí thâu-kóo.

[ngiauh]
疫情蟯蟯動，門診佮急診的新流感的病人加較濟。
I̍k-tsîng ngia̍uh-ngia̍uh-tāng, mn̂g-tsín kah kip-tsín ê pēnn-lâng ke khah tsuē.

[ngih-揣無]

[ngi]
ngi̍h-bu̍h-ngi̍h-ngia̍uh聽攏無。（嘰哩咕嚕地不知說哪國話。臺日）
Ngi̍h-bu̍h-ngi̍h-ngia̍uh thiann lóng bô.

[ngiuh]
本成是規片田園，這馬煞平平平，黃ngiuh-ngiuh，全予漉糊糜仔坉起來。
Āu-piah, pún-tsiânn sı̄ kui phiàn tshân-hn̂g, tsit-má suah pênn-pênn-pênn, n̂g-ngiuh-ngiuh, tsuân hōo lo̍k-kôo-muâi-á thūn--khí-lâi.

[ngiu]
綴著音樂扭腰顯尻川心適笑詼。
Tuè-tio̍h im-ga̍k ngiú io hián kha-tshng sim-sik tshiò-khue.

[ngueh]
伊的卵親像豆莢，一莢定著三十五粒。
I ê nn̄g tshin-tshiūnn tāu-ngueh, tsi̍t ngueh tiānn-tio̍h sann-tsa̍p-gōo lia̍p.

[niah]
雄雄有一个人共伊搖精神，伊目睭niah金，看著一个面腔足䆀的查埔人誠大聲共喝。
Hiông-hiông ū tsi̍t ê lâng kā i iô tsing-sîn, I ba̍k-tsiu niah kim, khuànn-tio̍h tsi̍t ê bīn-tshiunn tsiok bái ê tsa-poo-lâng tsiânn tuā-siann kā huah.

[nioo-無合法的音標]

[nio-無法度確定]

[nngh-泉]

[noh-無合法的音標]

[nui-宜蘭腔]

[nu]
這个原理就是號做Bôo-nū-lí定律。
Tsit ê guân-lí tō sī hō-tsò Bôo-nū-lí tīng-lu̍t.

[op]
每一隻攏對水雞空濆出來唱歌，連予人掠貯佇水雞籃仔內嘛咧op、op、op。
Muí tsi̍t tsiah lóng tuì tsuí-ke khang bùn tshut-lâi tshiùnn-kua, liân hōo lâng lia̍h té tī tsuí-ke nâ-á lāi mā teh ‘ op,Op,Op.

[painn]
後pàinn（擺）看會使趁寡錢無？
Āu pàinn khuànn ē-sái thàn-kuá-tsînn--bô?

[pann]
耳空邊鑿耳的喇叭聲pann袂煞。
Hīnn-khang-pinn tsha̍k hīnn ê lá-pah siann pann bē suah.

[phan]
知名服裝偽造標頭，老主顧恐驚做了咧欲八年的宋盼。
Ti-miâ ho̍k-tsong guī-tsō phiau-thâu, lāu-tsú-kòo khióng-kiann tsò-liáu tih-beh peh-nî ê sòng-phàn.

[phat]
逐庄頭，定著會出1、2个仔這號頭殼各樣、pha̍t-tái pha̍t-tái的囡仔。
Ta̍k tsng-thâu, tiānn-tio̍h ē tshut tsi̍t, nn̄g ê-á tsit-lō thâu-khak koh-iūnn, pha̍t-tái pha̍t-tái ê gín-á.

毋管查埔抑查某，攏屬佇人世khong-hàm的一部分，屬toh一个人倫無照甲子的故事。
M̄-kuán tsa-poo ia̍h tsa-bóo, lóng sio̍k tī jîn-sè khong-hàm ê tsi̍t pōo-hūn, sio̍k toh tsi̍t ê jîn-lûn bô-tsiàu kah-tsí ê kòo-sū.

[phauh]
紲落降下金珠仔大細的冰雹。
Suà--lo̍h kàng-hā kim-tsu-á tuā-sè ê ping-pha̍uh.

[pheh]
無通照實共我說，講甲喙角全是沫。
Bô-thang tsiàu-si̍t kā guá kóng, kóng kah tshuì-kak tsuân sī phe̍h.

[phennh]
山路才行無偌久爾爾，張大姊就喘偏phe̍nnh。
Suann-lōo tsiah kiânn bô guā kú niā-niā, Tiunn tuā-tsé tō tshuán phinn-phe̍nnh.

[phiak]
新竹市一位五歲的查埔囡仔，因為胃腸炎擗出大腸拍空，經過緊急的手術才過面。(併發，臺華辭典)
Sin-tik-tshī tsi̍t uī gōo-huè ê tsa-poo-gín-á, in-uī uī-tn̂g-iām phia̍k-tshut tuā-tn̂g phah-khang, king-kuè kín-kip ê tshiú-su̍t tsiah kuè-bīn.

[phiang]
因為伊的身軀傷過大龐，動作又閣傷過飯桶，致使伊的跤一擺閣一擺對鵝母的尻脊骿頂懸趨落來。
In-uī i ê sing-khu siunn-kuè tuā-phiāng, tōng-tsok iū-koh siunn-kuè pn̄g-tháng, tì-sú i ê kha tsi̍t-pái koh tsi̍t-pái uì gô-bú ê kha-tsiah-phiann tíng-kuân tshu--lo̍h-lâi.

[phia-揣無]

[phih]
下晡短短的兩點鐘水就淹起來，囡仔受困佇二樓無通食無通啉，家長驚甲咇咇掣。
Ē-poo té-té ê nn̄g tiám-tsing tsuí tō khai-sí im--khí-lâi, gín-á siū-khùn tī jī lâu bô-thang tsia̍h bô-thang lim, ka-tiúnn kiann kah phi̍h-phi̍h-tshuah.

[phinnh]
總是我的大兄踮阮的身邊嘛是phi̍nnh-phi̍nnh喘。
Tsóng--sī guá ê tuā-hiann tiàm guán ê sin-pinn mā sī phi̍nnh-phi̍nnh-tshuán.

[phit]
兩位越南籍匹偶予警方閘車，硬扣去派出所。
Nn̄g uī Ua̍t-lâm-tsi̍k phit-ngóo hōo kíng-hong tsa̍h-tshia, ngē khàu-khì phài-tshut-sóo.

[phiu]
是佇臺九線的小部落，一般車phiu咧就過，這馬閣加開一逝新路免踅入去，閣較袂hông注意著。
Sī tī Tâi-kiú-suànn ê sió pōo-lo̍k, it-puann tshia phiu--leh tō kuè, tsit-má koh ke khui tsi̍t tsua sin lōo bián se̍h--ji̍p-khì, koh-khah bē hông tsù-ì--tio̍h.

[phngh]
莫按呢無代無誌就咬人嗙。
Mài án-ne bô-tāi-bô-tsì tō kā lâng phngh.

[phng]
公車頂食鹹酥雞予人阻擋phǹg-phǹg吼。
Kong-tshia-tíng tsia̍h kiâm-soo-ke hōo lâng tsóo-tòng phǹg-phǹg-háu.

[phuah]
便若借款人無才調伻還，就起細漢的共對方拍做重傷，若無就是落人到店頭潑油漆。
Piān-nā tsioh-khuán-jîn bô tsâi-tiāu phenn-hîng, tō khí sè-hàn--ê kā tuì-hong phah-tsò tāng-siong, nā-bô tō sī làu lâng kàu tiàm-thâu phuah iû-tshat.

[phuan]
大湖軍艦的艦長潘文坤，前幾日違反營規，以及軍方的戰備管制的規定。
Tuā-ôo kun-lām ê lām-tiúnn Phuan Bûn-khun, tsiân kuí ji̍t uî-huán iânn-kui, í-ki̍p kun-hong ê tsiàn-pī kuán-tsè ê kui-tīng.

[phuat]
指導老師用活潑心適的方式，引𤆬學生仔學台語的欲望。
Tsí-tō-lāu-su iōng hua̍t-phuat sim-sik ê hong-sik, ín-tshuā ha̍k-sing-á o̍h Tâi-gí ê io̍k-bōng.

[phueh]
兩個人遐爾好，煞行到尾無倚靠，愛親像雪文沫，情份哪遮爾薄。
nn̄g-ê lâng hiah-nī hó, suah kiânn kàu bué bô uá-khò, ài tshin-tshiūnn sap-bûn-phue̍h, tsîng-hūn ná tsiah-nī po̍h.

[phuh]
生理人就用強力的幫浦共水灌入去牛肉內面，非常悽慘殘忍。
Sing-lí-lâng tō iōng kiông-li̍k ê phòng-phuh kā tsuí kuàn ji̍p-khì gû-bah lāi-bīn, hui-siông tshi-tshám tsân-jím.

[phut]
無疑悟，tsua̋n停佇高速公路頂共國光號的車閘牢咧，猶提刀仔欲刜運將。
Bô-gî-ngōo, tsua̋n thîng tī ko-sok kong-lōo 頂 kā Kok-kong-hō tsa̍h-tiâu--leh, iáu the̍h to-á beh phut ùn-tsiàng.

[piak]
醫界煏見笑代，醫生交結金光黨，kuí-lō億保險金予騙了了。
I-kài piak kiàn-siàu-tāi, i-sing kau-kiat kim-kong-tóng, kuí-lō ik pó-hiám-kim hōo phiàn liáu-liáu.

[piu]
啊這虎龍豹彪咱毋知，曷敢往來？
Ah tse hóo-liông-pà-piu lán m̄ tsai, a̍h kánn óng-lâi?

[puat]
烏頭觳仔是中低海拔的鳥類，臺東的樹林、果子園、公園攏看會著in的影跡。
Oo-thâu-khok-á sī tiong-kē-hái-pua̍t ê tsiáu-luī, Tâi-tang ê Tshiū-nâ, kué-tsí-hn̂g, kong-hn̂g lóng khuànn ē tio̍h in ê iánn-jiah.

[pua]
嫁人了後，只有攑舂臼槌舂米、提簸箕簸米、掃塗跤、奉待尪姑、養飼囝就夠額矣，捌字無路用。
Kè lâng liáu-āu, tsí-ū gia̍h tsing-khū-thuî tsing-bí, the̍h puà-ki puà bí, sàu thôo-kha, hōng-thāi ang koo, ióng-tshī kiánn tō kàu-gia̍h--ah, bat-jī bô-lōo-iōng.

[pueh]
才八坪大的小套房，只有簡單的幾項家具。
Tsiah pueh phîng tuā-ê sió thò-pâng, tsí-ū kán-tan ê kuí hāng ka-kū.

[puih]
看這範勢是走無路矣，伊就pui̍h劍自殺。（拔劍，臺日）
Khuànn tse pān-sè sī tsáu bô-lōo--ah, i tō pui̍h-kiàm tsū-sat.

[puinn]
食飯配滷卵。
Tsia̍h-puīnn phuè lóo-nuī.

[sainnh]
欲創sainnh？（< siánn-huè，TJ小辭典）
Beh tshòng sainnh?

[sainn]
阿英看伊遐sainn-nai氣，就鬥姑情予in𨑨迌較歡喜咧。（< sai-nai司奶，TJ小辭典）
A-ing khuànn i hiah sainn-nai khuì, tō tàu koo-tsiânn hōo in tshit-thô khah huann-hí--leh.

[sannh]
咱到底咧做啥？
Lán tàu-té teh tsò sannh?

[sap]
佛門法師姐弟爭財產起衝突，甚至參垃圾話都講出喙。
Hu̍t-bûn huat-su tsiá-tē tsing tsâi-sán khí tshiong-tu̍t, sīm-tsì tsham lah-sap-uē to kóng-tshut-tshuì.

[sennh-無]
[siap]
有立委向立場相仝的媒體，洩漏調查內情。特偵組的檢察官，嘛無遵守偵查無公開的原則。
Ū li̍p-uí hiòng li̍p-tiûnn sio-kâng ê muî-thé, sia̍p-lāu tiau-tsa lāi-tsîng. Ti̍k-tsing-tsoo ê kiám-tshat-kuann, mā bô tsun-siú tsing-tsa bô-kong-khai ê guân-tsik.

[sinnh]
樹枝si̍nnh-sua̍innh叫。（拖椅ê聲，甘字典）
Tshiū-ki si̍nnh-sua̍innh kiò.

[sionn-無]

[sioo]
這个美的真正去予siòo-tooh去啊!
Tsit-ê Bí--ê tsin-tsiànn khì hōo siòo-tooh--khì--ah!

[siuh]
牛油是ku̍t-liù-siuh，搶孤的人就五个人一隊，用人疊人閣縛大索的方式，將一个人沿棚柱托(thuh)到棚枋下跤。
Gû-iû sī ku̍t-liù-siuh, tshiúnn-koo ê lâng tō gōo ê lâng tsi̍t tuī, iōng lâng-tha̍h-lâng koh pa̍k-tuā-soh ê hong-sik, tsiong tsi̍t ê lâng iân pênn thiāu thuh kàu pênn-pang ē-kha.

[siut]
囡仔siu̍t一下對序大的身軀邊過。
Gín-á siu̍t tsi̍t-ē tuì sī-tuā ê sin-khu-pinn kuè.

[suainn]
臺灣愛文檨仔成功外銷日本，第一批檨仔已經銷往北海道。
Tâi-uân Ài-bûn suāinn-á sîng-kong guā-siau Ji̍t-pún, tē-it phue suāinn-á í-king siau-óng Pak-hái-tō.

[suai]
佇十八號親率素還真、妖后、月神等等的霹靂柴尪仔明星，佇雲林縣虎尾布袋戲館開演。
Tī tsa̍p-peh-hō tshin-suài Sòo-huân-tsin, Iau-hōo, Gua̍t-sîn tíng phik-li̍k tshâ-ang-á bîng-tshenn, tī Hûn-lîm-kuān Hóo-bué pòo-tē-hì-kuán khai-ián.

[suinn-宜蘭腔閬過]

[taih]
借問一下恁便所佇 taih？
Tsioh-mn̄g--tsi̍t-ē lín piān-sóo tī taih?

[thainn]
看你腹肚thāinn-thāinn，敢有身矣？(胸腹挺出來，TJ)
Pak-tóo thāinn-thāinn, kám ū-sin--ah?

[thap]
因為閃避oo-tóo-bái煞舂著紅毛塗護欄，轎車的車頭塌窩一下真嚴重。
In-uī siám-pī oo-tóo-bái suah tsing-tio̍h âng-mn̂g-thôo hōo-lân, kiau-tshia ê tshia-thâu thap-o tsi̍t-ē tsin giâm-tiōng.

[thauh-無]

[thenn]
後壁若無勞委會共牚牢咧，桃竹苗區的就業服務中心敢敢按呢亂舞？
Āu-piah nā-bô lô-uí-huē kā thènn-tiâu--leh, Thô-tik-biâu khu ê tsiū-gia̍p ho̍k-bū tiong-sim kám kánn án-ne luān bú?

[thik]
資方袂當排斥辛勞抑是去允頭路的人講臺語。
Tsu-hong bē-tàng pâi-thik sin-lô ia̍h-sī khì ín-thâu-lōo ê lâng kóng Tâi-gí.

[thim]	
恁中國人咧讀聖經的態度真好，那讀那咧頕頭。
Lín Tiong-kok-lâng teh tha̍k sìng-king ê thāi-tōo tsin hó, ná tha̍k ná teh thìm-thâu.

[thin]
阿炮那共逐个斟酒那講「烏龍師的，你的祕訣太準咧，以後閣請師的多多指教！」
A-phàu ná kā ta̍k-ê thîn tsiú ná kóng: "Oo-liông-sai--ê, lí ê pì-kuat thài tsún--leh, í-āu koh tshiánn sai--ê to-to tsí-kàu!" 

[thiok]
佇畜產試驗所服務的郭猛德，研發出三段式的豬牢屎尿處理系統。
Tī thiok-sán tshì-giām-sóo ho̍k-bū ê Kueh Bíng-tik, gián-huat tshut sann-tuānn-sik ê ti-tiâu sái-jiō tshú-lí hē-thóng.

[thio]
頭家娘恁有偌濟麥通糶？
Thâu-ke-niû lín ū luā-tsuē be̍h thang thiò?

[thiunn]
自來台語演員無地位，著裝小丑仔，袂少藝名是用歹意思个話來號，像「脫線」就是。
Tsū lâi Tâi-gí ián-guân bô tē-uī, tio̍h tsng siáu-thiúnn-á, bē-tsió gē-miâ sī iōng pháinn ì-sù ê uē lâi hō, tshiūnn "thuat-suànn" tō-sī.

[thoh]
因為今年量少，佇澎湖的拍賣市場逐家相爭買塗魠魚。
In-uī kin-nî liōng tsió, Phênn-ôo ê phah-bē-tshī-tiûnn ta̍k-ke sio-tsenn bé thôo-thoh-hî.

[thom]
另外彼3个對後面捒牛尻川，按呢捒一下thōm一步，舞一晡才上車。（thōm，慢條斯理的做，TJ小辭典）
Līng-guā hit sann ê uì āu-bīn sak gû kha-tshuinn, án-ne sak--tsi̍t-ē thōm tsi̍t pōo, bú tsi̍t poo tsiah tsiūnn-tshia.

[thop]
手內提彼張批紙，那讀目屎那tho̍p-tho̍p滴。
Tshiú-lāi the̍h hit tiunn phue-tsuá, ná tha̍k ba̍k-sái ná tho̍p-tho̍p tih.

[thuah]
就算目睭看甲欲挩窗，猶是只看著密密的烏點。
Tō-sǹg ba̍k-tsiu khuànn kah beh thuah-thang，iáu sī tsí khuànn-tio̍h ba̍t-ba̍t ê oo-tiám.

[thueh]
In爸提來做筊本矣。
In pē thue̍h-lâi tsuè kiáu-pún--ah.

[thue]
公家的退休金平均8萬，一般勞工是2萬2。
Kong-ka ê thuè-hiu-kim pîng-kun peh-bān, it-puann lô-kang sī nn̄g-bān-jī.

[thuh]
馬英九政府原底按算共果子外銷到中國，果農袂爽in跳票，當面共農委會的陳武雄黜臭。
Má Ing-kiú tsìng-hú guân-té àn-sǹg kā kué-tsí guā-siau kàu tiong-kok, kué-lông buē-sóng in thiàu-phiòm, tng-bīn kā Lông-uí-huē ê Tân Bú-hiông thuh-tshàu.

[thuinn-宜蘭腔免]

[thut]
一擺閣一擺，臺鐵不時咧脫箠，緊縒慢會出代誌。
Tsi̍t pái koh tsi̍t pái, Tâi-thih put-sî teh thut-tshê, kín-tsua̍h-bān ē tshut-tāi-tsì.

[thu]
頂禮拜臺大人類學系的某乜教授，紹介這个石杵已經有萬外年。
Tíng-lé-pài Tâi-tāi Jîn-luī ha̍k-hē 个 bóo-mí káu-siū, siāu-kài tsit ê tsio̍h-thú í-king ū bān-guā nî.

[tiak]
[tiang]
[tiat]
[tinnh]
[tiok]
[tionn]
[tiuh]
[tom]
[tonn]
[top]
[tsainn]
[tsann]
[tsauh]
[tshainn]
[tshann]
[tshauh]
[tshiak]
[tshiap]
[tshiauh]
[tshinnh]
[tshioh]
[tshionn]
[tship]
[tshiuh]
[tshngh]
[tshoh]
[tshok]
[tshuaih]
[tshuai]
[tshuann]
[tshueh]
[tshuh]
[tshuinn]
[tsiak]
[tsionn]
[tsiuh]
[tsngh]
[tsuainn]
[tsuai]
[tsueh]
[tuah]
[tuainn]
[tuai]
[tuat]
[tuinn]
[tun]
[uaih]
[uainnh]
[uainn]
[uannh]
[uenn]
[uh]
[uih]
[uinn]

